## IV. Háttérszolgáltatások
### Kezeljük a háttérszolgáltatásokat csatolt erőforrásokként

*Háttérszolgáltatás*  minden, amit az alkalmazás a normál működése közben hálózaton keresztül használ.Például idetartoznak az adatokat tároló rendszerek (mint a [MySQL](http://dev.mysql.com/) vagy [CouchDB](http://couchdb.apache.org/)), az üzeneteket kezelő/sorbaállító rendszerek (mint a [RabbitMQ](http://www.rabbitmq.com/) vagy [Beanstalkd](http://kr.github.com/beanstalkd/)), SMTP szolgáltatások a kimenő email kezeléséhez (mint a [Postfix](http://www.postfix.org/)), és a gyorsítótárak (mint a [Memcached](http://memcached.org/)).

A háttérszolgáltatásokat mint például az adatbázisokat általában ugyanazok az adminisztrátorok üzemeltetik, mint az alkalmazás telepített változatát. Az ilyen helyben kezelt és üzemeltetett szolgáltatásokon túlmenően az alkalmazás használhat harmadik fél által üzemeltetett szolgáltatásokat.  Ilyenek például az SMTP (mint a [Postmark](http://postmarkapp.com/)), a telemetriát gyűjtő (mint a [New Relic](http://newrelic.com/) vagy [Loggly](http://www.loggly.com/)), bináris csomagokat megosztó (amint az [Amazon S3](http://aws.amazon.com/s3/)), vagy akár API-n keresztül elérhető fogyasztói (mint a [Twitter](http://dev.twitter.com/), [Google Maps](https://developers.google.com/maps/), vagy [Last.fm](http://www.last.fm/api)) szolgáltatók.

**A 12 tényezős alkalmazásfejlesztési alapelveknek megfelelő alkalmazás nem tesz semmilyen különbséget saját, helyi vagy 3 személy által üzemeltetett szolgáltatások között**  Az alkalmazás számára mindegyik csatolt erőforrás, amit a [konfigurációban](./config) tárolunk, legyen az URL-en vagy másmilyen elérésen keresztül elérhető. A 12 tényezős alkalmazás [telepítése](./codebase) képes a helyi MySQL adatbázis helyett egy külső szolgáltató által üzemeltetettre (mint az [Amazon RDS](http://aws.amazon.com/rds/)) váltani az alkalmazásunk kódbázisának a változtatása nélkül. Hasonlóan, a saját SMTP szervert le kell tudnunk cserélni külső szolgáltatóra (mint például a Postmark) forráskód változtatás nélkül. Mindkét esetben egyedül konfigurációban az erőforrás kezelésének a beállításán kell változtatni.

Minden egyes háttérszolgáltatás egy *erőforrás*. Például, egy MySQL adatbázis az egy erőforrás, így két MySQL adatbázis (az alkalmazás rétegben horizontális particionáláshoz felhasználva) két különböző erőforrásnak minősül.  A 12 tényezős alkalmazás ezeket *csatolt erőforrásként* használja, ez gyenge csatolást jelent az erőforráshoz csatlakozó alkalmazás telepítései felől.

<img src="/images/attached-resources.png" class="full" alt="A production deploy attached to four backing services." />

Az erőforrásokat az alkalmazás telepített példányától később csatolhatjuk és eltávolíthatjuk, ha akarjuk. Például, ha az adatbázis működésképtelenné válik fizikai meghibásodás miatt, akkor az alkalmazás rendszergazdája fel tud húzni egy új adatbázist a korábbi mentésből. Az aktuális éles adatbázist le tudja választani, és az új adatbázist csatlakoztatni tudja, anélkül, hogy a kódbázison változtatni kéne.
