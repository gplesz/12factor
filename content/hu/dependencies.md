## II. Függőségek
### Mindig explicit módon deklaráljuk és különítsünk el a függőségeket

A legtöbb programozási nyelvben rendelkezésre áll már csomagkezelési megoldás, ami támogatja könyvtár modulok becsomagolását és csomagban terjesztését, mint a [CPAN](http://www.cpan.org/) a Perl fejlesztőknek vagy a [Rubygems](http://rubygems.org/) Ruby-hoz. A csomagkezelő megoldásunk segítségével egyrészt telepíthetjük a könyvtárainkat rendszer szinten, ekkor minden telepített alkalmazás használhatja őket (ezt hívják "site package"-nek)  vagy telepíthetjük az alkalmazásunk könyvtárába (ezt pedig "vendoring" vagy "bundling" néven ismerhetjük).

**A tizenkét tényezős alkalmazásfejlesztés soha nem feltételez rendszerszinten rendelkezésre álló könyvtárakat.** Az összes függőségét pontosan deklarálja a *függőségi deklarációs jegyzékében*. Ezen túlmenően az alkalmazás a függőségeket elkülönítő megoldást használ a futtatás során, ami biztosítja, hogy nincs implicit (nem pontosan definiált, hanem csak valamilyen egyéb körülményből következő) függőség, ami a környezetből "beszivárog". A teljes és explicit függőségi követelményeket egységesen alkalmazza az üzemeltetési és a fejlesztési környezetben is.

Például a [Bundler](https://bundler.io/) parancs szolgál Ruby környezetben `Gemfile` formátumban a függőség meghatározásához és a `bundle exec` parancs a függőségek leválasztásához. Pythonban két külön eszköz létezik ezekhez a lépésekhez -- [Pip](http://www.pip-installer.org/en/latest/) a deklarációs jegyzékhez és a [Virtualenv](http://www.virtualenv.org/en/latest/) az elkülönítéshez.  Még C nyelven is megoldható az [Autoconf](http://www.gnu.org/s/autoconf/) segítségével a jegyzék legyártása, a statikus linkelés pedig az elkülönítést biztosítja.  Nem számít, hogy milyen kombinációt alkalmazunk, a függőségek jegyzékbe vétele és a környezet leválasztása mindig együtt kell, hogy jelen legyen az alkalmazásfejlesztés során -- ha csak az egyiket használjuk, nem teljesítjük a 12 tényezős alkalmazásfejlesztés követelményeit.

Az egyik nagy előnye a függőségek megfelelő kezelésének az, hogy ha új fejlesztő csatlakozik, akkor a környezet telepítése egyszerűen a kódbázis letöltését jelenti a gépére, ezen túlmenően csak a programozási nyelvre és a csomagkezelőre van még szükség semmi egyébre. Ezzel a fejlesztő egy meghatározott *build paranccsal* mindent be tud állítani. Például a build parancs a Ruby/Bundler környezetben `bundle install`, míg a Clojure/[Leiningen](https://github.com/technomancy/leiningen#readme) fejlesztők a `lein deps` parancsot használják.

A tizenkét tényezős alkalmazás számára egyéb, a futtatókörnyezetben esetleg létező rendszereszközök használata sem megengedett. Így 'curl' vagy az ImageMagick a példák közé tartozik. Bár a legtöbb rendszeren ezek az eszközök léteznek, nincs rá garancia, hogy minden rendszeren léteznek illetve a jövőben mindig létezni fognak, valamint ha léteznek, a verziójuk mindig alkalmas lesz az együttműködésre alkalmazásunkkal. Ha ilyesmit használni szeretnénk, akkor az alkalmazás mellé kell csomagolnunk és alkalmazásunkkal együtt telepítenünk.
